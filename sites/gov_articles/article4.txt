Prawie 10 000 zmarłych chorujący na COVID-19 w ciągu trzech tygodni. Epidemia w Polsce
W Polsce trwa epidemia COVID-19. Trzeci tydzień z rzędu Ministerstwo Zdrowia odnotowało ponad 3000 zgonów wśród osób
zakażonych koronawirusem. Równocześnie - jak wynika ze statystyk resortu - w ostatnich dniach przeprowadzono najmniej
testów od pierwszej połowy października. Przeanalizowaliśmy sytuację epidemiologiczną w naszym kraju od 5 października
do 6 grudnia.  W ciągu ostatnich trzech tygodni w Polsce zmarło 9741 osób zakażonych SARS-CoV-2.  Łącznie w Polsce
zakażenie potwierdzono u 1 063 449 osób, spośród których 20 089 zmarło. Wyzdrowiało 706 720 chorych. Od początku
pandemii przeprowadzono 6 456 364 testy.  Ile osób zmarło?  W ciągu ostatnich siedmiu dni (między 30 listopada a 6
grudnia) zmarło w naszym kraju łącznie 3060 osób. W poprzednim tygodniu (23-29 listopada) zmarło łącznie 3411 osób
zakażonych koronawirusem. W okresie między 16 a 22 listopada zmarło 3270 zakażonych.  Między 9 a 15 listopada życie
straciło łącznie 2476 zakażonych. W dniach 2-8 listopada odnotowano łącznie 2089 zgonów. W dniach 26 października - 1
listopada zmarłych z powodu COVID-19 było w Polsce 1345. Między 19 a 25 października zmarło 865 zakażonych SARS-CoV-2.
Tydzień wcześniej (12-18 października) zmarło 569 osób z koronawirusem. W ciągu siedmiu dni 4 a 11 października
Ministerstwo Zdrowia poinformowało o łącznie 374 zgonach osób zakażonych.  Większość zmarłych miała choroby
współistniejące. To zazwyczaj choroby kardiologiczne, układu odpornościowego, układu oddechowego, onkologiczne,
metaboliczne, choroby nerek, cukrzyca albo otyłość. W połączeniu z koronawirusem mogą znacząco pogarszać stan pacjenta.
Ile jest osób zakażonych?  Tydzień w tydzień Ministerstwo Zdrowia odnotowuje także duże liczby zakażeń koronawirusem.  W
ostatnim tygodniu (30 listopada - 6 grudnia) poinformowano łącznie o 78 374 infekcjach, jednak liczba dodanych do siebie
dziennych bilansów z ostatnich siedmiu dni to 78 376. Skąd różnica dwóch zakażeń? Ministerstwo Zdrowia w codziennych
raportach o nowych zakażeniach i zgonach publikuje następujący komunikat: "W związku z korektami wprowadzanymi na
bieżąco przez laboratoria w systemie EWP, globalna liczba zakażeń od początku pandemii może nie być sumą kolejnych
dziennych zakażeń".  W ostatnim tygodniu wykonano 244 528 testów.  Między 23 a 29 listopada stwierdzono 101 150
przypadków koronawirusa. W okresie tym wykonano 267 744 testy.  Do sumy zakażeń wykrytych w tygodniu między 23 a 29
listopada nie dodajemy 22 594 przypadków, które we wtorek 24 listopada dodano do całościowego bilansu dodano zakażeń, by
wyrównać nieścisłości wynikające z błędów w raportowaniu infekcji przez stacje epidemiologiczne w ostatnich tygodniach.
O zagubionych w raportach ponad 22 tysiącach przypadków poinformował w poniedziałek GIS. Pełniący obowiązki główny
inspektor sanitarny Krzysztof Saczka tłumaczył wówczas, że jest to łączna liczba zakażeń z kilku tygodni.  Jak zmieniała
się liczba osób zmarłych z COVID-19 w ostatnich tygodniach TVN24  W tygodniu między 16 a 22 listopada - bez danych,
które GIS doliczył 24 listopada - wykryto łącznie 148 970 infekcji. W tym samym czasie wykonano 333 964 testy.  W
tygodniu 9-15 listopada wykryto łącznie 166 547 zakażeń i wykonano 368 923 testy.  Między 2 a 8 listopada odnotowano 166
523 przypadki koronawirusa, przy 477 828 wykonanych testach.  W ciągu siedmiu dni od 26 października do 1 listopada
przybyło 126 214 zakażonych. Wykonano wtedy łącznie 432 775 testów.  W tygodniu 19-25 października wykryto 77 922
infekcje, przy 358 170 przeprowadzonych badaniach.  Między 12 a 18 października potwierdzono 49 950 przypadków COVID-19,
a testów wykonano 304 402.  Tydzień między 5 a 11 października zwiększył statystyki koronawirusa o kolejnych 25 742
zainfekowanych. W tym czasie przeprowadzono 220 749 testów.  Średnia tygodniowa liczba wykonanych testów na obecność
koronawirusa TVN24  Pierwsze ofiary koronawirusa w Polsce  12 marca poinformowano, że pierwszą śmiertelną ofiarą
zakażoną koronawirusem była 56-letnia kobieta, która przebywała na oddziale zakaźnym poznańskiego szpitala. Od początku
jej stan był ciężki. Pacjentka była podłączona do respiratora i utrzymywana w stanie śpiączki farmakologicznej. Kobieta
już wcześniej miała poważne problemy zdrowotne. Pierwszym mężczyzną, który zmarł w związku z zakażeniem koronawirusem
był 73-latek. Zmarł 13 marca - w stanie ciężkim przebywał we wrocławskim szpitalu i miał choroby współistniejące.
Autor:momo, mart, pp/adso, now/dap  Źródło: tvn24.pl