Koronawirus w Polsce. Mapa zakażeń
Mapa zakażeń koronawirusem w Polsce pokazuje, że ponad 100 tysięcy przypadków potwierdzono do tej pory na Śląsku, na
Mazowszu oraz w Wielkopolsce. W niedzielę poinformowano o nowych 9176 zakażeniach w całym kraju. Według dzisiejszego
raportu Ministerstwa Zdrowia spadła liczba zajętych "łóżek COVID-19" oraz respiratorów wykorzystywanych do leczenia osób
zakażonych SARS-CoV-2. Oto najnowsze dane.  W niedzielę potwierdzono 9176 nowych zakażeń koronawirusem. Zmarło 228
kolejnych osób chorych na COVID-19, z czego 42 osoby nie miały chorób współistniejących. Najwięcej nowych infekcji
zanotowano dziś na Mazowszu - 1170 zachorowania i w Wielkopolsce - 1096. Szczegółowe dane dotyczące pozostałych
województw prezentujemy w tabeli i na wykresach poniżej.  W dzisiejszym komunikacie resortu zdrowia podano też, że "48
zakażeń to dane bez wskazania adresu, które zostaną uzupełnione" przez inspekcję sanitarną.  Ministerstwo Zdrowia
przekazało, że ostatniej doby wykonano ponad 23,8 tysiąca testów na obecność koronawirusa.  Mapa zakażeń koronawirusem w
Polsce  Oto informacje o zakażeniach w poszczególnych województwach (na podstawie witryny gov.pl):  Koronawirus w Polsce
- zajęte łóżka i respiratory  Według komunikatów przekazanych w niedzielę przez Ministerstwo Zdrowia:  - potwierdzono w
sumie 1 063 449 przypadków zakażenia SARS-CoV-2,  - zmarło 20 089 osób,  - 38 358 łóżek jest przeznaczonych dla
pacjentów z COVID-19 (-171 w stosunku do dnia poprzedniego),  - z tego 19 363 łóżka są zajęte przez pacjentów z COVID-19
(-532),  - 3 110 respiratorów jest przeznaczonych dla pacjentów z COVID-19 (-9),  - z tego 1 900 respiratorów jest
wykorzystywanych (-6),  - 253 747 osób jest objętych kwarantanną (+3 153),  - 12 893 osoby są objęte nadzorem
epidemiologicznym (-441),  - 706 720 osób wyzdrowiało (+18 810).  Koronawirusa SARS-CoV-2 w Polsce pierwszy raz
potwierdzono 4 marca 2020. Po 215 dniach, czyli siedmiu miesiącach - dokładnie 4 października - liczba zachorowań
przekroczyła 100 tysięcy. Kolejne 100 tysięcy zakażeń było potwierdzonych po 17 dniach - 21 października. Trzecie 100
tysięcy nowych infekcji potwierdzono po ośmiu dniach (trwało to od 22 do 29 października). Kolejne 100 tysięcy infekcji
potwierdzono w ciągu pięciu dni (od 30 października do 3 listopada). Do poziomu ponad 500 tysięcy doszliśmy w cztery dni
(od 4 do 7 listopada). 600 tysięcy zakażeń przekroczyliśmy w kolejne cztery dni (11 listopada). 700 tysięcy
przekroczyliśmy 15 listopada, również po czterech dniach. Kolejne 100 tysięcy zakażeń potwierdzono po pięciu dniach - 20
listopada liczba zakażeń przekroczyła 800 tysięcy. 24 listopada - po dodaniu brakujących 22 954 przypadków - liczba ta
przekroczyła 900 tysięcy. Pułap miliona potwierdzonych infekcji został przekroczony 2 grudnia, po kolejnych ośmiu
dniach.  Najwyższy dotychczasowy dzienny bilans zakażeń to 27 875 infekcji. Odnotowano go 7 listopada.  Ograniczenia i
zakazy  Od 24 października cała Polska znalazła się w czerwonej strefie. Z kolei 26 listopada w Dzienniku Ustaw zostało
opublikowane rozporządzenie, w którym zachowano większość już obowiązujących ograniczeń, między innymi te dotyczące
przemieszczania się czy limitów zgromadzeń. Przywrócono jednak działalność sklepów i usług w galeriach handlowych.
Możliwe będzie działanie wyciągów narciarskich, ale z zachowaniem reżimu sanitarnego. Nowe ograniczenia obowiązują od
soboty, 28 listopada do 27 grudnia 2020.  Luzowanie obostrzeń po pierwszej fali koronawirusa  Zanim wprowadzono czerwone
i żółte strefy, a później ograniczono się tylko do czerwonej, rząd stopniowo znosił ograniczenia wprowadzone wiosną w
związku z epidemią.  Od 6 czerwca otwarto kina, teatry, salony masażu, solaria, siłownie i kluby fitness. Dyskoteki i
kluby pozostają zamknięte.  Od 31 maja w kościołach przestały obowiązywać limity wiernych. Dozwolone stały się też
zgromadzenia na powietrzu do 150 uczestników. 17 lipca ten limit został zwiększony i w takich imprezach może wziąć
udział więcej osób, pod warunkiem zachowania dystansu społecznego.  30 maja rozpoczął się czwarty etap łagodzenia
ograniczeń. Od tego dnia w przestrzeni otwartej obowiązkowe jest zachowanie dystansu, ale bez konieczności zakrywania
ust i nosa. Od 25 lipca wymagany dystans społeczny został skrócony z dwóch metrów do półtora metra. W sklepach, w
urzędach, w punktach gastronomicznych nie obowiązują limity osób w zależności od powierzchni lokalu, ale trzeba zakrywać
usta i nos. Maseczki trzeba też zakładać w komunikacji miejskiej.  18 maja wdrożony został trzeci etap luzowania
obostrzeń wprowadzonych w związku z epidemią COVID-19. Co się zmieniło? - otwarte zostały zakłady fryzjerskie i
kosmetyczne w rygorze sanitarnym (Zobacz >> Jak wygląda wizyta w zakładzie fryzjerskim w czasie pandemii? O czym trzeba
wiedzieć?), - możliwe było częściowe uruchomienie lokali gastronomicznych, - zwiększono limit osób w transporcie
publicznym: dozwolone jest zapełnienie 30 procent wszystkich miejsc stojących i siedzących dla danego pojazdu.  Od 4
maja weszliśmy w drugi etap luzowania obostrzeń wprowadzonych w związku z epidemią. Zostały otwarte - nadal w ścisłym
reżimie sanitarnym - galerie handlowe, hotele i miejsca noclegowe oraz muzea. Otwarte są też orliki i inne boiska - może
na nich przebywać jednak nie więcej niż sześć osób.  Od 6 maja otwarto część żłobków i przedszkoli.  Stan epidemii
ogłoszono 20 marca  20 marca został wprowadzony stan epidemii. Premier Mateusz Morawiecki poinformował, że kary za
łamanie kwarantanny zostały podwyższone z 5 tysięcy złotych do 30 tysięcy złotych.  Wprowadzono zakaz zgromadzeń.
Ograniczenia dotyczyły także obrzędów religijnych, zakładów pracy oraz komunikacji miejskiej.  Autor:red.  Źródło:
tvn24.pl