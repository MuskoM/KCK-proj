Prawie 4,5 tysiąca nowych zakażeń koronawirusem, ponad 20 tysięcy testów. Zmarły 92 osoby
Ministerstwo Zdrowia poinformowało w poniedziałek o 4423 nowych przypadkach zakażenia koronawirusem oraz śmierci 92
osób, u których stwierdzono infekcję SARS-CoV-2. Łącznie od początku pandemii w Polsce potwierdzono zakażenie u 1 067
870 osób, spośród których 20 181 zmarło. W ciągu ostatniej doby wykonano 20,2 tysiąca testów na obecność koronawirusa -
przekazał resort zdrowia.  Najwięcej zakażeń dotyczy województwa mazowieckiego, gdzie odnotowano 609 infekcji.
Pozostałe przypadki dotyczą województw: zachodniopomorskiego (529), wielkopolskiego (424), kujawsko-pomorskiego (351),
pomorskiego (335), dolnośląskiego (287), śląskiego (265), łódzkiego (238), warmińsko-mazurskiego (217), małopolskiego
(214), opolskiego (195), lubelskiego (177), lubuskiego (163), podkarpackiego (155), podlaskiego (155), świętokrzyskiego
(69).  40 zakażeń to dane bez wskazania adresu, które zostaną uzupełnione przez inspekcję sanitarną.  Ministerstwo
Zdrowia poinformowało także o śmierci 92 zakażonych osób. Podano, że z powodu COVID-19 zmarło 10 osób, a z powodu
współistnienia COVID-19 z innymi schorzeniami - 82 osoby.  Dotychczas najwyższy dobowy bilans zakażeń odnotowano w
Polsce 7 listopada. Poinformowano tego dnia o 27 875 nowych przypadkach zakażenia koronawirusem.  Łącznie w Polsce od
początku epidemii zakażenie potwierdzono u 1 067 870 osób, spośród których 20 181 zmarło. Resort przypomniał, że w
związku z niedawnymi korektami wprowadzanymi przez laboratoria w systemie "globalna liczba zakażeń od początku pandemii
może nie być sumą kolejnych dziennych zakażeń".  Ile testów wykonano?  Resort zdrowia poinformował również, że ostatniej
doby wykonano ponad 20,2 tysiąca testów na obecność koronawirusa. Jest to najniższy wynik od 5 października, gdy
informowano o nieco ponad 18,3 tysiąca testów.  Ile osób wyzdrowiało? Ile łóżek jest zajętych?  W poniedziałek resort
zdrowia opublikował też codzienny raport z danymi epidemiologicznymi. Wynika z niego, że:  - 38 412 łóżek jest
przeznaczonych dla pacjentów z COVID-19 (+54 w stosunku do dnia poprzedniego), - z tego 19 917 łóżek jest zajętych przez
pacjentów z COVID-19 (+554), - 3 114 respiratorów jest przeznaczonych dla pacjentów z COVID-19 (+4), - z tego 1 886
respiratorów jest wykorzystywanych (-14), - 231 300 osób jest objętych kwarantanną (-22 447), - 12 492 osoby są objęte
nadzorem epidemiologicznym (-401), - 722 446 osób wyzdrowiało (+15 726).  Na jakich zasadach i dla kogo najpierw
szczepionka? Premier przedstawił cztery etapy procesu  Premier na środowej konferencji prasowej w Łodzi przedstawił
cztery etapy procesu szczepienia na koronawirusa:  1. rejestracja przez internet albo metodami tradycyjnymi  2.
zgłoszenie do punktu szczepień  3. pierwsze szczepienia i obserwacja po szczepieniu  4. po 21 dniach powtórzenie
szczepienia, ale już bez rejestracji.  Premier: proces szczepień będzie zorganizowany w prosty sposób - rejestracja
online lub tradycyjnie TVN24  - Szczepionka będzie darmowa dla wszystkich tych, którzy będą chcieli, będzie też
dobrowolna - poinformował. - Przybliżamy się do tego momentu, kiedy już niedługo, mniej więcej za dwa miesiące, będziemy
mogli przeprowadzić szczepienia. To nasz mur, to nasze zapory przeciwko COVID- 19 - dodał szef rządu.  Premier:
szczepionka będzie dobrowolna i darmowa dla wszystkich, którzy będą chcieli się zaszczepić TVN24  Morawiecki na pytanie,
jakie grupy będą szczepione w pierwszej kolejności, wymienił pracowników ochrony zdrowia, mieszkańców domów pomocy
społecznej i pacjentów zakładów opiekuńczo-leczniczych, osoby powyżej 60. roku życia i służby pracujące przy COVID-19
(policja, wojsko).  Autor:mart//now  Źródło: TVN24