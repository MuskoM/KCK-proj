Budesliga. Bayern Monachium przegrał z Borussią Moenchengladbach - piłka nożna
Bayern dużo goli strzela, ale dużo też traci  Obrońca tytułu Bayern Monachium, w składzie którego gra Robert
Lewandowski, w 1/8 finału Ligi Mistrzów zmierzy się z Lazio.  Bayern tylko zremisował 1:1 z Unionem Berlin w 11. kolejce
Bundesligi. Gola dla mistrza Niemiec strzelił Robert Lewandowski, dla gospodarzy bramkę zdobył Grischa Promel. Ten wynik
spowodował spadek Bayernu na 2. miejsce w tabeli. Liderem został Bayer Leverkusen.  - Jak ktoś śledzi nasz styl gry, to
wie, gdzie są nasze słabe punkty i nie trzeba ich wymieniać. Musimy po prostu popracować nad pewnymi elementami i to jak
najszybciej. Tak dalej być nie może - złościł się po spotkaniu trener Bayernu Hansi Flick, którego zespół w 15.
kolejkach stracił aż 24 gole.  W piątek bramki dla Borussii padały po indywidualnych błędach piłkarzy Bayernu. Wyraźnie
bez formy jest mistrz świata Francuz Benjamin Pavard, podobnie jak Niklas Suele, który rozegrał kolejne słabe spotkanie.
Mimo problemów w defensywie Bawarczycy - do piątku - nie przegrali 20 kolejnych meczów.  - Ale Borussia była po prostu
do bólu skuteczna. Popełniliśmy trzy błędy, które zostały brutalnie wykorzystane - skomentował Flick.  Bayern w tym
spotkaniu prowadził już po bramkach Roberta Lewandowskigo (rzut karny) i Leona Goretzki 2:0, ale Borussia zdołała
jeszcze odwrócić losy spotkania na swoją korzyść.  Zapraszali przeciwnika pod bramkę  - Chyba nie jest trudno znaleźć
przyczyny tej porażki? To były indywidualne błędy obrońców. Dwa razy tracimy piłkę w decydującym obszarze boiska. Po
prostu trzy razy zaprosiliśmy przeciwnika pod naszą bramkę - grzmiał trener triumfatora ostatniej edycji Ligi Mistrzów.
Wściekły był też bramkarz Manuel Neuer, który po jednej ze straconych bramek krzyczał w trybuny. Po raz pierwszy w
karierze w 10 meczach z rzędu nie zachował czystego konta.  W sezonie 1981/82 monachijczycy, kiedy także w 15 kolejkach
stracili 24 bramki, zajęli ostatecznie trzecie miejsce.