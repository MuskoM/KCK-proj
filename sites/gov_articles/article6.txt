Ponad dziewięć tysięcy nowych zakażeń koronawirusem, zmarło 228 osób
Ministerstwo Zdrowia poinformowało w niedzielę o 9176 nowych przypadkach zakażenia koronawirusem oraz śmierci 228 osób,
u których stwierdzono infekcję SARS-CoV-2. Łącznie od początku pandemii w Polsce potwierdzono zakażenie u 1 063 449
osób, spośród których 20 089 zmarło.  Najwięcej zakażeń z 9176 niedzielnych przypadków dotyczy województwa
mazowieckiego, gdzie odnotowano 1170 infekcji.  Pozostałe przypadki dotyczą województw: wielkopolskiego (1096),
śląskiego (908), pomorskiego (874), kujawsko-pomorskiego (718), warmińsko-mazurskiego (692), zachodniopomorskiego (674),
łódzkiego (561), dolnośląskiego (476), małopolskiego (380), lubelskiego (353), lubuskiego (325), opolskiego (307),
podlaskiego (223), świętokrzyskiego (187), podkarpackiego (184). 48 zakażeń to dane bez wskazania adresu, które zostaną
uzupełnione przez inspekcję sanitarną.  Ministerstwo Zdrowia poinformowało także o śmierci 228 zakażonych osób. Podano,
że z powodu COVID-19 zmarły 42 osoby, a z powodu współistnienia COVID-19 z innymi schorzeniami 186 osób.  Dotychczas
najwyższy dobowy bilans zakażeń odnotowano w Polsce 7 listopada. Poinformowano tego dnia o 27 875 nowych przypadkach
zakażenia koronawirusem.  Łącznie w Polsce od początku epidemii zakażenie potwierdzono u 1 063 449 osób, spośród których
20 089 zmarło. Resort przypomniał, że w związku z niedawnymi korektami wprowadzanymi przez laboratoria w systemie
"globalna liczba zakażeń od początku pandemii może nie być sumą kolejnych dziennych zakażeń".  Ile testów wykonano?
Resort zdrowia poinformował również, że ostatniej doby wykonano ponad 23,8 tysiąca testów na obecność koronawirusa. Jest
to najniższy wynik od 5 października, gdy informowano o nieco ponad 18,3 tysiącach testów.  Ile osób wyzdrowiało? Ile
łóżek jest zajętych?  W niedzielę resort zdrowia opublikował też codzienny raport z danymi epidemiologicznymi. Wynika z
niego, że:  - 38 358 łóżek jest przeznaczonych dla pacjentów z COVID-19 (-171 w stosunku do dnia poprzedniego),  - z
tego 19 363 łóżka są zajęte przez pacjentów z COVID-19 (-532),  - 3 110 respiratorów jest przeznaczonych dla pacjentów z
COVID-19 (-9),  - z tego 1 900 respiratorów jest wykorzystywanych (-6),  - 253 747 osób jest objętych kwarantanną (+3
153),  - 12 893 osoby są objęte nadzorem epidemiologicznym (-441),  - 706 720 osób wyzdrowiało (+18 810).  Na jakich
zasadach i dla kogo najpierw szczepionka? Premier przedstawił cztery etapy procesu  Premier na środowej konferencji
prasowej w Łodzi przedstawił cztery etapy procesu szczepienia na koronawirusa:  1. rejestracja przez internet albo
metodami tradycyjnymi  2. zgłoszenie do punktu szczepień  3. pierwsze szczepienia i obserwacja po szczepieniu  4. po 21
dniach powtórzenie szczepienia, ale już bez rejestracji.  Premier: proces szczepień będzie zorganizowany w prosty sposób
- rejestracja online lub tradycyjnie TVN24  - Szczepionka będzie darmowa dla wszystkich tych, którzy będą chcieli,
będzie też dobrowolna - poinformował. - Przybliżamy się do tego momentu, kiedy już niedługo, mniej więcej za dwa
miesiące, będziemy mogli przeprowadzić szczepienia. To nasz mur, to nasze zapory przeciwko COVID- 19 - dodał szef rządu.
Premier: szczepionka będzie dobrowolna i darmowa dla wszystkich, którzy będą chcieli się zaszczepić TVN24  Morawiecki na
pytanie, jakie grupy będą szczepione w pierwszej kolejności, wymienił pracowników ochrony zdrowia, mieszkańców domów
pomocy społecznej i pacjentów zakładów opiekuńczo-leczniczych, osoby powyżej 60. roku życia i służby pracujące przy
COVID-19 (policja, wojsko).  Autor:ft/kab  Źródło: TVN24