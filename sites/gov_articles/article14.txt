Jak spędzić ferie w Warszawie? "Zima w mieście", zajęcia online, wycieczka do zoo
Rozpoczęły się dwutygodniowe ferie zimowe. W tym roku uczniowie muszą spędzić je głównie w domu. Do co najmniej 17
stycznia zamknięte są obiekty sportowe, takie jak lodowiska, stoki czy pływalnie. W Warszawie czynne jest jednak np.
zoo, a muzea i teatry proponują ciekawe wydarzenia online.  Ferie zimowe w tym roku przebiegają w jednym terminie w
całym kraju. Ze względu na sytuację epidemiczną uczniowie mają je spędzić w domu, dopuszczono tylko organizację
półkolonii i obozów sportowych. Zgodnie z rozporządzeniem ministra edukacji i nauki w tym roku w okresie ferii zimowych
wypoczynek organizowany może być wyłącznie w kraju.  W poniedziałek minister zdrowia Adam Niedzielski zaproponował
złagodzenie obostrzenia dotyczącego zakazu przebywania dzieci na świeżym powietrzu w godzinach 8-16 bez opieki ze strony
dorosłych.  Niedzielski: proponujemy pewne złagodzenie jednego obostrzenia TVN24  Trwają jeszcze zapisy do akcji "Zima w
mieście"  W Warszawie władze miasta przygotowały kolejną edycję akcji "Zima w mieście". Zapisy do kolejnego etapu, jak
czytamy na stronie urzędu miasta, trwają do końca ferii, czyli do 15 stycznia. Na stronie internetowej akcji można
sprawdzić, gdzie są jeszcze wolne miejsca>>.  Placówki będą działać przez pięć dni w tygodniu w godzinach 7-8 do 16-17,
zapewniając opiekę uczniom warszawskich szkół oraz dzieciom mieszkającym na stałe w Warszawie z klas I-IV szkoły
podstawowej. Jak czytamy w komunikacie ratusza na ten temat, wychowawcy będą organizować na terenie placówek zajęcia
plastyczne, edukacyjne, kulturalne oraz sportowe. Wyjścia z zachowaniem dystansu oraz zasad obowiązujących w przestrzeni
publicznej – głównie do miejsc otwartych np. parków, lasu, na tereny zieleni. Placówki będą mogły korzystać z oferty
placówek oświatowo-wychowawczych organizujących m.in. zajęcia plastyczne czy artystyczne.  Ferie w warszawskim zoo  Mimo
obostrzeń warszawskie zoo jest otwarte dla zwiedzających codziennie od godziny 9. Od poniedziałku do piątku do godziny
15.30, a w weekendy do godziny 16. Zwiedzanie możliwe jest zgodnie z obowiązującym reżimem sanitarnym: trzeba zasłaniać
usta i nos czy zachowywać odpowiednią odległość pomiędzy zwiedzającymi. W regulaminie pracownicy zoo proszą jednak, by
oprócz zasad bezpieczeństwa, uszanować także spokój zwierząt - na przykład, by ich nie dokarmiać, bo może im to
zaszkodzić.  Oprócz spacerów po zoo można je zwiedzić także wirtualnie. Na Facebooku cyklicznie orgaznizowane są gry i
zabawy dla najmłodszych. Na czas ferii zoo przygotowało "W kilka dni dookoła Świata". To gra terenowa, w której
dodatkowo przewidziane są nagrody.  Facebook  Teatr i muzea online  W czasie pandemii spektakle można zobaczyć w
internecie. Bogaty repertuar online zaproponowały warszawskie teatry, wiele z nich uruchomiło swoje platformy VOD. Tak
zrobiły już m.in. Teatr Powszechny, Dramatyczny, Studio, Ateneum, Syrena, Nowy, TR Warszawa, Teatr Guliwer. Spektakle i
dodatkowe materiały filmowe udostępniane są także w serwisie YouTube i na Facebooku. Jak przypomniał ratusz, miasto
przygotowuje się do uruchomienia wspólnej platformy VOD, gdzie będą mogły prezentować się wszystkie miejskie instytucje
kultury.  W czasie ferii są już pierwsze zapowiedzi spektakli, które teatry udostępniają np. na Facebooku.  Facebook  Do
sieci przeniosły też swoją ofertę stołeczne muzea, m.in. Muzeum Warszawy, Dom Spotkań z Historią, Muzeum Powstania
Warszawskiego czy Muzeum Historii Żydów Polskich POLIN. Organizują spotkania, warsztaty, lekcje tematyczne. Na ich
stronach można też znaleźć filmy, podcasty czy multimedialne prezentacje.  I tak na Facebooku Muzeum Powstania
Warszawskiego można zobaczyć cykl "Rodzinne spotkania z historią", które są zorganizowane z myślą o najmłodszych
dzieciach.  Facebook  Z kolei Muzeum Historii Żydów Polskich POLIN organizuje w czasie ferii spotkania online, np.
dyskusje z autorami ze świata literatury.  Ogród Światła i "Ferie po królewsku online"  Obostrzenia nie objęły tym razem
zieleńców, parków czy placów zabaw. Wciąż można w Warszawie wyjść na spacer czy pobawić się na świeżym powietrzu.
Oprócz tradycyjnego spaceru po Starym Mieście, gdzie można podziwiać świąteczną iluminację, otwarte są np. Łazienki
Królewskie - codziennie od 6 do 20. W tym roku zorganizowano także "Ferie po królewsku online".  "Wraz z sześcioma
innymi rezydencjami zapraszamy do wirtualnego zwiedzania w ramach cyklu 'Muzeum oczami dziecka'. Znani youtuberzy
opowiedzą o 'Zamkowych trendach'. Wyjątkowy gość zabierze chętnych na 'Muzyczny spacer po Rezydencjach Królewskich' oraz
warsztaty, a najmłodsi przeniosą się także w świat baśni oraz legend dzięki lekturze 'Królewskich bajek'" - czytamy w
opisie wydarzenia.  Facebook  Wieczorami można wybrać się z kolei do Królewskiego Ogrodu Światła zlokalizowanego w
Wilanowie. Jest czynny codziennie od 16 do 21, a zobaczyć można tam całą gamę kolorów. Podświetlone są nie tylko
fontanny czy rzeźby, ale też kwiaty - które można podziwiać w ogrodzie różanym.  Facebook  Na Bielanach można odwiedzić
nowego mieszkańca żywej szopki na terenie dawnego klasztoru kamedułów w Lesie Bielańskim. Od niedawna pojawił się tam
muł Franciszek II, który zastąpił zmarłego osiołka Franka. Towarzyszy mu także oślica Klara. Całoroczna szopka jest
dziełem artysty Józefa Wilkonia i od lat cieszy się ogromną popularnością wśród mieszkańców.  Żywa szopka na terenie
dawnego klasztoru Kamedułów na Bielanach Muł Franciszek II zastąpił osiołka Franka | Mateusz Szmelter / tvnwarszawa.pl
Muł Franciszek II zastąpił osiołka Franka | Mateusz Szmelter / tvnwarszawa.pl Muł Franciszek II zastąpił osiołka Franka
| Mateusz Szmelter / tvnwarszawa.pl Muł Franciszek II zastąpił osiołka Franka | Mateusz Szmelter / tvnwarszawa.pl Muł
Franciszek II zastąpił osiołka Franka | Mateusz Szmelter / tvnwarszawa.pl Muł Franciszek II zastąpił osiołka Franka |
Mateusz Szmelter / tvnwarszawa.pl  Autor:katke  Źródło: tvnwarszawa.pl, PAP