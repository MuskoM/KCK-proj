Będą "wydobywać na powierzchnię" tarcze drążące metro, zwężą Górczewską
Kolejny etap budowy metra na granicy Bemowa i Woli. Tarcze, które wydrążyły trzy kilometry tunelu, zostaną wydobyte na
powierzchnię. Od wtorku piątego stycznia ulica Górczewska będzie zwężona.  Tarcze TBM Krystyna i Elisabetta połączyły
budowane stacje C04 "Powstańców Śląskich" i C05 "Ulrychów" z istniejącą stacją "Księcia Janusza". Jak zaznaczył ratusz,
teraz tarcze zostaną wydobyte na powierzchnię z szybu demontażowego zlokalizowanego przy centrum handlowym. Z tego
powodu zmieni się organizacja ruchu na ul. Górczewskiej.  Na Górczewskiej jeden pas w kierunku Bemowa  "Od wtorku 5
stycznia, ok. godz. 20 na krótkim odcinku ul. Górczewskiej przed wschodnim wyjazdem z centrum handlowego (z sygnalizacją
świetlną) będzie jeden pas ruchu w kierunku Bemowa. Będą z niego wspólnie korzystali kierowcy indywidualni, którzy mogą
pojechać tylko do centrum handlowego, a także autobusy Warszawskiego Transportu Publicznego, taksówki, pojazdy służb
miejskich, MTON i posiadaczy identyfikatorów MW oraz motocykle, które mogą pojechać dalej prosto. Utrudnienia potrwają
około miesiąca" - zapowiedział urząd miasta.  Organizacja ruchu na ul. Górczewskiej Urząd miasta  I przypomniał, że
tarcze TBM Krystyna i Elisabetta opuszczone zostały do komory startowej w połowie czerwca 2020 roku. Krystyna w dwóch
etapach wydrążyła w sumie 1369 metrów tunelu, a Elisabetta 1367 metrów, dzięki czemu Bemowo zyskało podziemne połączenie
z Wolą.  Jak zaznaczył ratusz, na odcinku wschodnim tarcze TBM Anna i Maria są już na ostatniej prostej. Do wydrążenia
mają już ostatni odcinek tunelu - między budowaną stacją Zacisze a funkcjonującą stacją Trocka.  Autor:katke  Źródło:
tvnwarszawa.pl