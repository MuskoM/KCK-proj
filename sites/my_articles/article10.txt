Miałem kontakt z osobą zakażoną – co dalej?
Bliski kontakt z osobą zakażoną  Zagrożenie zakażeniem koronawirusem występuje w przypadku bezpośredniego, bliskiego
kontaktu z osobą chorą. Co to oznacza?  Bliski kontakt z osobą chorą na koronawirusa to:  przebywanie w bezpośredniej
bliskości (twarzą w twarz) z osobą chorą, w odległości mniejszej niż 2 m przez ponad 15 minut,  bezpośredni kontakt
fizyczny z osobą zakażoną wirusem SARS-CoV-2, np. podanie ręki,  bezpośredni kontakt bez środków ochronnych z
wydzielinami osoby z COVID-19, np. dotykanie zużytej chusteczki higienicznej, narażenie na kaszel osoby chorej,
przebywanie w tym samym pomieszczeniu, co chory z COVID-19, przez co najmniej 15 minut, np. w mieszkaniu, w klasie,
poczekalni szpitala/przychodni, sali konferencyjnej,  kontakt na pokładzie samolotu lub innych środków transportu
zbiorowego obejmujący osoby zajmujące dwa miejsca (w każdym kierunku) od osoby z COVID-19, osoby towarzyszące w podróży
lub sprawujące opiekę nad osobą z COVID-19, członkowie załogi obsługujący sekcję, w której znajduje się chory.
Zgłoszenie do sanepidu  Jeśli masz wiedzę, że nastąpił bliski kontakt, wyślij zgłoszenie do sanepidu. Dotyczy to
kontaktu z osobą, która uzyskała potwierdzony, pozytywny wynik testu PCR w kierunku zakażenia koronawirusem SARS-CoV-2.
Aby wysłać zgłoszenie do objęcia przez sanepid kwarantanną, skorzystaj z formularza online: Zgłoś kwarantannę.
Kwarantanna – i co teraz?  Inspekcja sanitarna poinformuje Cię o objęciu kwarantanną z powodu narażenia na koronawirusa.
Informacja o skierowaniu na kwarantannę zostanie zarejestrowana w systemie teleinformatycznym EWP, do którego dostęp ma
m.in. Policja i Zakład Ubezpieczeń Społecznych. ZUS przekazuje decyzję twojemu pracodawcy. Nie musisz dopełniać żadnych
formalności związanych z usprawiedliwieniem nieobecności w pracy.  Czy kwarantanna obejmuje też innych domowników?  Nie,
nie ma już takiego obowiązku. Zgodnie z obowiązującym prawem osoby współzamieszkujące z osobą na kwarantannie nie
podlegają już kwarantannie. Dlatego, jeśli miałeś kontakt z osobą zakażoną, Twoi członkowie rodziny nie znajdą się na
kwarantannie.  Zasady postępowania podczas kwarantanny  Przede wszystkim bądź odpowiedzialny i pozostań w domu, nawet
jeszcze przed otrzymaniem informacji o nałożeniu kwarantanny. Unikaj kontaktu z innymi ludźmi. Od Twojego zachowania
zależy ich bezpieczeństwo.  Kwarantannę odbywasz w swoim miejscu zamieszkania. Jeśli nie masz takiej możliwości, służby
sanitarno-epidemiologiczne skierują cię do wyznaczonego ośrodka. Kwarantanna trwa 10 dni.  W czasie trwania kwarantanny
przestrzegaj podstawowych zasad:  zainstaluj aplikację Kwarantanna domowa:
https://www.gov.pl/web/koronawirus/kwarantanna-domowa – korzystanie z niej jest obowiązkowe,  kontroluj swój stan
zdrowia: mierz temperaturę ciała, obserwuj, czy nie występują objawy grypopodobne (złe samopoczucie, bóle mięśniowe,
kaszel), a także utrata węchu lub smaku. Jeśli masz objawy choroby, skontaktuj się z lekarzem POZ (teleporada lub
e-wizyta),  przestrzegaj zasad higieny: często myj i dezynfekuj ręce, a także powierzchnie w domu, staraj się korzystać
z oddzielnych naczyń, ręczników oraz, jeśli to możliwe, toalety;  współpracuj ze służbami, które kontrolują
przestrzeganie kwarantanny.  Potrzebujesz pomocy podczas kwarantanny?  Jeśli potrzebujesz pomocy, np. w robieniu
zakupów, skontaktuj się z lokalnym ośrodkiem pomocy społecznej: https://www.gov.pl/web/koronawirus/pomoc.  Potrzebujesz
wsparcia psychologicznego? Podstawowe informacje znajdziesz tutaj: https://www.gov.pl/web/koronawirus/ochrona-zdrowia-
psychicznego  Całodobowa infolinia: +48 22 25 00 115  Jeśli masz dodatkowe pytania dotyczące kwarantanny, zadzwoń na
infolinię do kontaktu z inspekcją sanitarną: +48 22 25 00 115. Infolinia jest czynna całodobowo.