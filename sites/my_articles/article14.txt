Świadczenia chorobowe dla osób objętych obowiązkową kwarantanną po przekroczeniu granicy
Osoba, która przekracza granicę państwową, ma obowiązek odbycia obowiązkowej kwarantanny, która trwa 10 dni. W takiej
sytuacji osobie, która jest objęta ubezpieczeniem chorobowym, np.:  pracownikowi (ubezpieczenie obowiązkowe),
zleceniobiorcy (ubezpieczenie dobrowolne),  osobie prowadzącej działalność pozarolniczą (ubezpieczenie dobrowolne),
przysługują świadczenia z tytułu choroby – wynagrodzenie za czas choroby wypłacane przez pracodawcę na podstawie art. 92
kodeksu pracy lub zasiłek chorobowy.  Aby uzyskać świadczenie z tytułu choroby, osoba objęta kwarantanną składa
Oświadczenie o odbywaniu obowiązkowej kwarantanny po przekroczeniu granicy. Oświadczenie należy złożyć w terminie 3 dni
roboczych od dnia zakończenia obowiązkowej kwarantanny [1].  Wzór Oświadczenia o odbywaniu obowiązkowej kwarantanny po
przekroczeniu granicy  Takie oświadczenie pracownik lub zleceniobiorca składa do swojego płatnika składek, np.
pracodawcy, zleceniodawcy.  Jeśli zasiłek chorobowy wypłaca ZUS, płatnik składek jak najszybciej (nie później niż w
terminie 7 dni) przekazuje oświadczenie ubezpieczonego do ZUS. Może to zrobić za pośrednictwem portalu Platformy Usług
Elektronicznych (PUE) ZUS. W takim przypadku skan lub zdjęcie oświadczenia potwierdzonego za zgodność z oryginałem
dołącza do zaświadczenia Z-3 / Z-3a.  Osoby prowadzące działalność pozarolniczą i osoby z nimi współpracujące składają
oświadczenie w ZUS. Oświadczenie może być przekazane elektronicznie – za pośrednictwem portalu PUEZUS. Można je złożyć
przy wykorzystaniu wniosku ZAS-53 Wniosek o zasiłek chorobowy. Do wniosku należy dołączyć skan lub zdjęcie podpisanego
oświadczenia.  Instrukcja jak złożyć oświadczenie przez portal PUE ZUS wraz z wnioskiem ZAS-53  Ważne!  Jeśli państwowy
inspektor sanitarny zdecyduje o skróceniu lub zwolnieniu osoby, która odbywa kwarantannę z obowiązku jej odbywania,
osoba ta powinna o tym poinformować wypłacającego świadczenie chorobowe (np. pracodawcę, zleceniodawcę albo ZUS).
Płatnik składek, który wypłaca zasiłki lub ZUS może wystąpić do właściwego organu Państwowej Inspekcji Sanitarnej w celu
weryfikacji danych zawartych w oświadczeniu.  Inne przypadki objęcia kwarantanną lub izolacją z powodu podejrzenia
COVID-19.  [1] rozporządzenie Ministra Zdrowia z dnia 20 marca 2020 r. w sprawie ogłoszenia na obszarze Rzeczypospolitej
Polskiej stanu epidemii (Dz.U. poz. 491)