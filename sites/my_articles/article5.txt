Dodatkowy zasiłek opiekuńczy wydłużony do 17 stycznia 2021 r.
To, czy dziecko będzie mogło pójść do żłobka czy przedszkola oraz co się stanie w przypadku zamknięcia placówki w
związku z pandemią koronawirusa, nurtuje wielu rodziców.  – Pragnę uspokoić, zdecydowaliśmy o wydłużeniu dodatkowego
zasiłku opiekuńczego od 28 grudnia br. do 17 stycznia 2021 r. Sytuacja epidemiczna wciąż jest trudna, decyzje
podejmujemy na bieżąco i w trosce o bezpieczeństwo wszystkich – zapewnia minister rodziny i polityki społecznej Marlena
Maląg.  W jakich przypadkach dodatkowy zasiłek opiekuńczy będzie przysługiwał?  w przypadku zamknięcia żłobka,
przedszkola, szkoły lub klubu dziecięcego z powodu COVID-19, do którego dzieci lub osoby dorosłe niepełnosprawne
uczęszczały, oraz  w przypadku niemożności zapewnienia opieki przez żłobek, klub dziecięcy, przedszkole, placówkę pobytu
dziennego oraz inną placówkę lub podmiot zatrudniający dziennych opiekunów z powodu czasowego ograniczenia
funkcjonowania tych placówek w związku z COVID-19.  Kto może liczyć na prawo do dodatkowego zasiłku opiekuńczego?  Tak
jak do tej pory dodatkowy zasiłek opiekuńczy w przypadku zamknięcia lub ograniczonego funkcjonowania placówek
przysługiwać będzie:  rodzicom dzieci w wieku do lat 8,  ubezpieczonym rodzicom dzieci: do 16 lat, które mają orzeczenie
o niepełnosprawności, do 18 lat, które mają orzeczenie o znacznym lub umiarkowanym stopniu niepełnosprawności, do 24
lat, które mają orzeczenie o potrzebie kształcenia specjalnego.  ubezpieczonym rodzicom lub opiekunom osób pełnoletnich
niepełnosprawnych, zwolnionym od wykonywania pracy z powodu konieczności zapewnienia opieki nad taką osobą.  Zgodnie z
rozporządzeniem Rady Ministrów dodatkowy zasiłek opiekuńczy będzie przysługiwał do 17 stycznia 2021 r., jednak w razie
konieczności ten okres może zostać wydłużony.