Szczepienia przeciwko COVID-19 – szansa na powrót do normalności także dla kultury
Specjalna strona internetowa gov.pl/szczepimysie oraz całodobowa infolinia wyjaśniają wszelkie wątpliwości na temat
szczepień przeciwko COVID-19. Portal będzie na bieżąco aktualizowany i uzupełniany o najświeższe oraz najważniejsze
informacje dotyczące działań rządu, ale też oczywiście samego programu szczepień.  Na stronie dostępne są przydatne
informacje na temat samej szczepionki, zestaw pytań i odpowiedzi, także ważne dane kontaktowe. Informacje na temat
szczepień dostępne będą nie tylko w języku polskim, ale też angielskim, rosyjskim i ukraińskim.  Zainteresowani mogą
kierować swoje pytania, dzwoniąc pod numer 989. Dla osób z zagranicy uruchomiony został numer 22 62 62 989.  Decydując
się na szczepienia, w ciągu najbliższych kilku miesięcy możemy wygrać walkę z koronawirusem.  Rusza kampania
#SzczepimySię  Dzięki szczepionce przeciw COVID-19 możemy szybciej wrócić do normalności – znanej z czasów sprzed
pandemii. Ważne, aby zaszczepiło się jak najwięcej Polaków. Dlatego ruszamy z kampanią #SzczepimySię, w której
przekonujemy, że warto się zaszczepić. Jeśli nie dla samego siebie, to dla innych.  A Ty dla kogo się zaszczepisz?
Pytają bohaterowie spotu zachęcającego do szczepienia się przeciwko COVID-19. W filmie promującym szczepionki występują
aktorzy – Stanisław Banasiuk i Mateusz Banasiuk - prawdziwy ojciec i prawdziwy syn. Panowie byli bohaterami kwietniowego
spotu w ramach kampanii edukacyjnej „Profilaktyka zachowań w walce z chorobami wirusowymi” – wspólnej inicjatywy
Kancelarii Prezesa Rady Ministrów, Ministerstwa Zdrowia i Państwowej Inspekcji Sanitarnej. Wówczas promowali codzienne,
ale ważne zachowania podczas zagrożenia epidemicznego. To mycie rąk przez 30 sekund, unikanie kontaktów z wieloma
osobami czy kichanie w łokieć. Teraz zachęcają do szczepień.  Link do pobrania spotu